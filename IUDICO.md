# IUDICO #
IUDICO – інформаційна система, що розробляється студентами ЛНУ на кафедрі програмування факультету прикладної математики та інформатики. Її основне призначення – комп’ютеризація навчального процесу. Завдяки цьому зникає суб’єктивний фактор при оцінюванні знань студентів викладачем, так як уся перевірка буде автоматично виконуватися системою.
Система IUDICO забезпечує подачу теоретичного матеріалу, перевірку знань та практичних навиків програмування. Завданням викладача стає складання навчального плану для своїх груп і консультаційна робота. Також за викладачем лишається роль куратора над дослідницькою та творчою роботою студентів.