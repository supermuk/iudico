# Підсистема керування курсами #

Підсистема керування курсами призначена для створення курсів, подальше їх редагування. Користувач також має можливіть завантажити готовий курс, створений у довільному SCORM-сумісному редакторі курсів. Спільний доступ до курсів дозволяє розробляти навчальні курси колективно.

![http://iudico.googlecode.com/files/cm_usecase2.png](http://iudico.googlecode.com/files/cm_usecase2.png)

**Main actor:** Teacher

| Use case | Опис |
|:---------|:-----|
| Create   | Створити новий курс |
| Delete   | Видалити курс |
| Delete all selected | Видалити позначені курси |
| Share    | Надати доступ до курсу іншим користувачам системи |
| Edit metadata | Редагувати назву курсу (метадані) |
| Edit content | Перейти до редактора курсів |
| Validate | Перевірити пакет на SCORM-сумісніть |
| Import   | Імпортувати курс у систему в зібраному вигляді (zip package) |
| Unlock   | Розпакувати імпортований курс, дозволяє перейти до редактора курсів |
| Export   | Зібрати курс у SCORM пакет та надати його для завантаження користувачем |
| Publish (new) | Зібрати курс у SCORM пакет та заборонити його подальше редагування  |

![http://iudico.googlecode.com/files/cm_classdiagram.png](http://iudico.googlecode.com/files/cm_classdiagram.png)

Властивості курсу:
| Назва | Опис |
|:------|:-----|
| Id    | унікальний номер курсу в системі |
| Name  | назва курсу |
| Owner | користувач, який створив курс |
| Created | час та дата створення курсу |
| Updated | час та дата останьої зміни курсу чи його вмісту |
| Deleted | видалені курси |
| Locked | імпортований курс, який не доступний для редагування вмісту |

Один курс може бути доступний для декількох користувачів системи. Додати чи видалити певних користувачів, для яких даний курс буде доступний можна при створенні курсу або на сторінці редагування курсу.

![http://iudico.googlecode.com/files/CMSD_Edit_Share.png](http://iudico.googlecode.com/files/CMSD_Edit_Share.png)

Для транспортування курсів між різними системами використовується функціональність експортування та імпортування.
При імпорті курс потрапляє у систему у вигляді zip-архіву. Він може бути використаний без змін для проходження тестування, або ж користувач може його розблокувати для подальшого редагування. При цьому дістається уся необхідна інформація про структуру курсу, його ресурси та правила впорядкування (sequencing елементи) з файлу imsmanifest.xml.  Інформація про структуру курсу та sequencing заноситься у базу даних, ресурси (html сторінки, js-файли, флеш об’єкти та інше) зберігаються у файловій системі сервера.
При експортуванні на сервері відбуваються такі дії:
  * створення тимчасової директорії для курсу;
  * копіювання усіх html сторінок, які відносяться до даного курсу;
  * копіювання додаткових файлів, які потрібні для програвання курсу (api.js, iudico.js, lms.js, sco.js, questions.js, checkplayer.js, flensed.js, flXHR.js, flXHR.swf, jquery.flXHRproxy.js, jquery.xhr.js, swfobject.js, updateplayer.swf, jquery-1.5.2.min.js, iudico.css);
  * генерація маніфесту (imsmanifest.xml);
  * створення zip пакету.


![http://iudico.googlecode.com/files/cm_export_activity.png](http://iudico.googlecode.com/files/cm_export_activity.png)


Валідація курсу – це перевірка на SCORM-сумісність. Для цього використовуємо бібліотеку Microsoft.LearningComponents, яка дає змогу визначити наявні помилки у навчальному пакеті. На сторінці валідації курсу (Рис. 9) доступна інформація про помилки та попередження, що пакет має певну невідповідність із стандартом SCORM можна побачити

![http://iudico.googlecode.com/files/cm_verify_activity2.png](http://iudico.googlecode.com/files/cm_verify_activity2.png)

![http://iudico.googlecode.com/files/CMSD_Validate_Import.png](http://iudico.googlecode.com/files/CMSD_Validate_Import.png)


Курси створені за допомогою веб-редактора курсів IUDICO не містять HTML розмітки, яка зразу б показала тест. Натомість кожний SCO об'єкт містить HTML-тег `<object>`, який в свою чергу містить потрібну кількість HTML-тегів `<param>`, які відповідають за параметри тесту (питання, правильна відповідь). При завантаженні SCO об'єкту довантажуються файли вказані у списку вище. За допомогою них `<object>` перетворюється на потрібний тест з відповідними параметрами заданими HTML-тегами `<param>`. Таким чином сформовані курси мають багато переваг:
  * не потрібно складних операцій та складної логіки для розбору та збору курсу при редагуванні та експорті
  * HTML-тег `<object>` легко формується і не потребує розбору для редагування у IUDICO веб-редакторі курсів
  * простим чином формується кінцевий тест, який бачить користувач

## Управління структурою курсу ##

Дерево-видна структура вузлів (ресурсів) курсу реалізована за допомогою елементу _jquery.jstree.js_. Це досить простий елемент, з підтримкою усіх потрібних нам дій. В тому числі:
  * підтримка 3 видів вузлів - початкового, папок та кінцевих
  * drag\&drop функціональність вузлів
  * контекстне меню для вузлів, за допомогою якого можна здійснювати усі можливі дії. В тому числі: редагування та перегляду вмісту вузла, зміни правил навігації, створення вузлів типу папка та кінцевих, перейменування, виділення, копіювання, вирізання.

Діаграма класів

![http://iudico.googlecode.com/files/cm_classdiagram2.png](http://iudico.googlecode.com/files/cm_classdiagram2.png)

Класи для сералізації (структура маніфесту)

**Resources:**
![http://iudico.googlecode.com/files/cm_resource_class.png](http://iudico.googlecode.com/files/cm_resource_class.png)
**Organizations:**
![http://iudico.googlecode.com/files/cm_organization_class.png](http://iudico.googlecode.com/files/cm_organization_class.png)
**Sequencing:**
![http://iudico.googlecode.com/files/cm_sequencing_class.png](http://iudico.googlecode.com/files/cm_sequencing_class.png)