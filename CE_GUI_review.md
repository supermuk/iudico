# Огляд графічного інтерфейсу користувача FireFly Course Editor #

### Основна форма (Main Form) ###

Це головне вікно програми, що складається з:

  * Головного меню
  * Панелі інструментів
  * Редактора властивостей (Property Editor)
  * Дизайнера курсів (Course Designer)
  * Оглядача курсу (Course Explorer)
  * Оглядача маніфесту (Manifest Browser)

Відповідає за відображення елементів інтерфейсу для відкривання, створення та збереження курсу, налаштування інтерфейсу користувача, відображення елементів керування згідно контексту.

![http://img697.imageshack.us/img697/8612/image001yr.jpg](http://img697.imageshack.us/img697/8612/image001yr.jpg)
> Рисунок 1. Основна форма графічного інтерфейсу

### Редактор властивостей (Property Editor) ###

Використовується для редагування властивостей об’єкта вибраного з будь-якого іншого редактора (Рис. 2)

Відображення властивостей відбувається у два стовпці: назва властивості та її значення. При неініціалізованому (null) значенні властивості– поле значення порожнє. Для додавання екземпляру певного типу можна використати Оглядач маніфесту.

![http://img708.imageshack.us/img708/9360/image002smd.jpg](http://img708.imageshack.us/img708/9360/image002smd.jpg)
> Рисунок 2. Редактор властивостей

### Дизайнер курсів (Course Designer) ###

Складається з двох частин:

  1. Деревоподібна ієрархічна структура елементів курсу: розділи, сторінки теорії, тести. (Рис. 3)
  1. Редактор наповнення:
    * Веб - оглядач наповнення (html сторінок) для вузлів типу Theory, Examination, Summary
    * Для редагування Theory - сторінок використовуються наявні на комп’ютері клієнта засоби Microsoft Office Word
    * Редактор sco-вузлів для сторінок типу Examination, Summary. (клас PageEditor)

![http://img704.imageshack.us/img704/343/image003xe.jpg](http://img704.imageshack.us/img704/343/image003xe.jpg)
> Рисунок 3. Дизайнер курсу

### Дизайнер сторінок (Page Designer) ###

Становить собою редактор тестових завдань (Рис. 4). В ньому користувач може вільно редагувати макет сторінки тесту. Керувати текстовими мітками та різними тестами.

![http://img522.imageshack.us/img522/7914/image004wi.jpg](http://img522.imageshack.us/img522/7914/image004wi.jpg)
> Рисунок 4. Дизайнер сторінок

### Оглядач курсу (Course Explorer) ###

Використовує деревоподібну структуру (Рис. 5) для зображення файлової системи, з якою працює створений чи відкритий користувачем курс.

Дозволяє переглядати файли курсу у відповідних програмах, додавати нові файли чи видаляти існуючі.


![http://img176.imageshack.us/img176/3483/image005m.jpg](http://img176.imageshack.us/img176/3483/image005m.jpg)
> Рисунок 5. Оглядач курсу


### Оглядач маніфесту (Manifest Browser) ###

![http://img717.imageshack.us/img717/5503/image006nq.jpg](http://img717.imageshack.us/img717/5503/image006nq.jpg)
> Рисунок 6. Оглядач маніфесту

Використовує деревоподібну структуру (Рис. 6) для зображення ієрархії елементів маніфесту. Надає можливості повністю керувати будь-яким елементом маніфесту на будь-якому рівні у ручному режимі.

Варто також зауважити, що до більшості елементів графічного інтерфейсу користувач отримує пояснення у вигляді спливаючих підказок або опису у Редакторі властивостей.

## Засоби тестування та система оцінювання ##

FireFly Course Editor надає різного роду контроли для створення тестових завдань (Рис. 8)

![http://img99.imageshack.us/img99/3586/image007en.jpg](http://img99.imageshack.us/img99/3586/image007en.jpg)
> Рисунок 7. Панель інструментів Дизайнера Сторінок

### Контроли для формулювання завдань ###

Для формулювання завдання і додаткових пояснень використовуються контроли яким відповідають інструменти №№ 1, 2 та 3 (Рис. 7):

  1. Текстова мітка (Text Label) – для будь-якого текстового позначення
  1. Фрагмент коду (Code Snippet) – для відображення досить великого фрагменту тексту із збереженням форматування
  1. Підсвічений текст (Highlighted Text) – для відображення підсвітки коду згідно однієї із 15 мов програмування

На Рис 8.  відображено відповідні елементи у Веб-оглядачі.

![http://img339.imageshack.us/img339/9396/image008fk.jpg](http://img339.imageshack.us/img339/9396/image008fk.jpg)
> Рисунок 8. Приклад елементів формулювання завдання у Веб-оглядачі

### Контроли для тестових завдань ###

Для тестових завдань використовуються контроли, яким відповідають інструменти №№ 4-8 (Рис. 7):

  1. Поле для вводу (Edit Field) – перевіряє співпадіння введеного учнем тексту та правильної відповіді
  1. Поле для вводу зі списком (Combo Box) – надає користувачеві варіанти вибору правильної відповіді із випадаючого списку
  1. Просте питання (Simple Question) – дозволяє задати формулювання завдання та вказати декілька правильних варіантів відповідей на вибір
  1. Компільовані тести (Compiled Test та Advanced Compiled Test) – відрізняються від всіх інших тестів тим, що для своєї перевірки використовують веб-сервіс перевірки компільованих тестів. Дозволяє вибрати одну з чотирьох доступних мов програмування (C++, C#, Delphi, Java),  правильні результати на наборах тестових вхідних даних, обмеження щодо часу виконання програми, об’єму оперативної пам’яті, адресу веб-сервісу

![http://img198.imageshack.us/img198/5918/image009hz.jpg](http://img198.imageshack.us/img198/5918/image009hz.jpg)
> Рисунок 9. Приклад контролів для тестування у Дизайнері Сторінки